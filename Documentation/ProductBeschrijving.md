# Product beschrijving

Onze groep koos ervoor om het spel Pilgrim te ontwikkelen. Pilgrim probeert de gebruiker, zoals de naam het zelf al impliceert, op een bedevaart mee te nemen naar plaatsen die telkens een speciale betekenis hebben. Concreet zijn de plaatsen voor dit project enkele trekpleisters van de mooie stad Antwerpen. De speler krijgt één beginpunt naar waar hij/zij zich moet begeven, om dan de tocht te starten. Telkens wanneer de speler een cryptische vraag of raadsel oplost, wordt bekendgemaakt waar de volgende locatie zich bevindt. Deze puzzels krijgen spelers te zien wanneer ze zich inderdaad op de juiste locatie bevinden, door middel van augmented reality. Hiervoor maken we gebruik van de Vuforia Engine. Deze technologie laat ons toe om reeds bestaande voorwerpen in te scannen, en hier tekst op te plakken wanneer een gebruiker deze later dan weer herkent met de camera van zijn smartphone. Er wordt ook telkens informatie verschaft over de plaats, het gebouw of het monument in kwestie. Zo leert de speler de stad beter kennen én wordt er al heel wat meegegeven over wat ze te bieden heeft. Dit maakt ons project ook schaalbaar. Hetzelfde concept kan worden toegepast op elke grote stad.

Pilgrim wordt ontwikkeld in Android Studio. We kozen voor een Android app omdat iedereen van ons team hier reeds ervaring mee heeft en omdat dit de gebruiksvriendelijkste manier was om de Vuforia Engine te implementeren. Bij het opstarten van de app kunnen nieuwe gebruikers zich registreren met hun google-account, of met Facebook. Reeds geregistreerde gebruikers kunnen zich gewoon aanmelden. Na aanmelding wordt het Home-scherm weergegeven, die de startlocatie van de volgende tocht aangeeft. Enkel wanneer de gebruiker zich op deze locatie bevindt (met een kleine marge), kan de tocht worden gestart. Op het einde van de tocht krijgt de speler dan feedback, bv. hoelang hij over de gehele route heeft gedaan. Achteraf wordt deze tijd dan in een leaderboard geplaatst, die de tijden weergeeft voor de desbetreffende tocht. Naast het leaderboard wordt er voor de speler ook een collectible geünlocked voor elke plaats dat wordt bezocht. Er kan dus onderling gestreefd worden tussen vriendengroepen of individuen, om om het eerst alle routes gedaan te hebben én dus ook alle collectibles te hebben verzameld. 

Al de informatie die aan de gebruiker wordt verschaft en de registratiegegevens van de gebruiker zelf worden opgeslagen in een relationele databank. Deze databank wordt opgezet en ondersteund met ASP.net Core & Microsoft Azure. Er wordt een API ontwikkeld waarin alle informatie komt over de routes. Hieronder verstaan we de namen van de trekpleisters, informatie, coördinaten en natuurlijk ook de cryptische vragen, die de leidraad vormen doorheen de tocht. Met al deze gegevens gaan wij, als team, aan de slag om van Pilgrim een zo leuk en vernieuwend mogelijk spel te maken.


